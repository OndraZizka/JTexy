Einsteinova logická hra
#######################

Albert Einstein kdysi vymyslel takovou hádanku...

Traduje se, že o ní prohlásil, že ji dokáží vyřešit dvě procenta populace, z toho procento jsou programátoři :-)


Vedle sebe v řadě stojí pět domů. Každý má jinou barvu.
V každém bydlí jeden člověk.
Každý je jiné národnosti, pije jiný nápoj, 
chová jiné zvíře a každý kouří jiné doutníky.

------------------------------------------------------------

A teď omezující podmínky (constraints):

* Angličan bydlí v červeném domě.
* Švéd chová psy.
* Dán pije čaj.
* Zelený dům je vedle a nalevo od bílého.
* Obyvatel zeleného domu pije kávu.
* Ten co kouří Pall Mall chová ptáky.
* Obyvatel žlutého domu kouří Dunhill.
* Obyvatel prostředního domu pije mléko.
* V prvním domě bydlí Nor.
* Ten co kouří Blend bydlí vedlo toho, co chová kočky.
* Ten co má chov koní bydlí vedle toho, co kouří Dunhill.
* Ten co kouří Blue Masters pije pivo.
* Němec kouří Prince. (ach ty dvojsmysly)
* Nor žije vedle modrého domu.
* Ten co kouří Blend má souseda, co pije vodu.

A ptáme se: //Kdo chová ryby?//

------------------------------------------------------------


To procento populace z řad programátorů si s hádankou poradí proto,
že ji namodelují v Prologu, Lispu, XSLT nebo SQL
(či obecně nějakém deklarativním programovacím jazyce)
a nechají ji vyřešit počítač.

Zbylému procentu populace prozradím (jestli nechcete, tak dál nečtěte!),

že k vyřešení je nejlepší použít

... 

tabulky. Pro každou vlastnost si vytvořte tabulku.
Do nich vepisujte možnosti, které připadají v úvahu.
V podstatě je to stejné jako sudoku...
Postupně vám vykrystalizuje řešení.