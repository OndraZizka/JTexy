Nedomyšlenost webové služby Insolvenčním rejstříku
***************************************************

S webovou službou Insolvenčního rejstříku pracuji již asi měsíc,
ale stále nevycházím z údivu, jak hloupá tato služba je.
Již jsem psal o "prapodivném konceptu celé webové služby":index.texy,
ale jak je vidět, oním článkem jsem popis jejích velice četných nedostatků ještě zdaleka nevyčerpal.

Pojďme se nyní podívat, jak vypadá samotná obsahová stránka služby ISIR.


Nesmysl první: chaos v událostech
==========================================

Jak se dozvíte ve výše odkazovaném článku, webová služba Insolvenční rejstřík
funguje jako internetový záznam událostí, které se staly během existence systému ISIR.
To znamená, že nežádáte o konkrétní informace, ale výstup tohoto typu:

/--code xml .[brush:]
  <tns:udalost ... >
    <info cas="2008-01-22 00:00:00.0" id="2644" oddil="A" poradi="1" typ="6"
           typ_text="Insolvenční návrh spojený s návrhem na povolení oddlužení"/>
    <idOsobyPuvodce>KSVYCHK</idOsobyPuvodce>
    <vec> <druhStavRizeni>NEVYRIZENA</druhStavRizeni> </vec>
  </tns:udalost>
  <tns:udalost ... >
    <info cas="2008-01-22 00:00:00.0" id="2645" oddil="" poradi="-1" typ="1" typ_text="Změna osoby"/>
    <idOsobyPuvodce>KSVYCHK</idOsobyPuvodce>
    <osoba>
      <idOsoby>KRUPKA ROMA050373  1</idOsoby>
      <druhRoleVRizeni>DLUŽNÍK</druhRoleVRizeni>
      <nazevOsoby>Krupka</nazevOsoby>
      <druhOsoby>F</druhOsoby>
      <jmeno>Roman</jmeno>
      <rc>730305/0689</rc>
      <datumNarozeni>1973-03-05</datumNarozeni>
    </osoba>
  </tns:udalost>
  <tns:udalost ... >
    <info cas="2008-01-22 00:00:00.0" id="2646" oddil="" poradi="-1" typ="2" typ_text="Změna adresy osoby"/>
    <idOsobyPuvodce>KSVYCHK</idOsobyPuvodce>
    <osoba> ...  </osoba>
  </tns:udalost>

\--

O kvalitě tohoto zpracování jsem již napsal dost.


"Buďiž", řekli byste si po prvním rozčarování, "budeme si tedy tvořit lokální databázi ISIR".
Jenže ouha. To, co přichází jako obsah, má jen velmi mlhavou definici, v jejímž rámci se dějí skutečné divy.

Pořadí událostí
---------------

Pokud byste čekali, že události chodí pro každé řížení zhruba ve stejném pořadí, tak jste velmi na omylu.
Jednou se spis zakládá událostí typu `185 - Vyhláška o zahájení insolvenčního řízení`, jindy 
událostí typu `6 - Insolvenční návrh spojený s návrhem na povolení oddlužení`,
jindy událostí typu `5 - Insolvenční návrh`, a jindy zase typu `204 - Pokyn insolvenčního soudu`.

Dále vám přijde událost s osobou:

/--code xml .[brush:]
<tns:udalost>
  <info cas="2008-02-18 00:00:00.0" id="7859" oddil="" poradi="-1" typ="1" typ_text="Změna osoby"/>
  <idOsobyPuvodce>KSJICCB</idOsobyPuvodce>
    <osoba>
    <idOsoby>CBS S.R.O25165488  1</idOsoby>
    <druhRoleVRizeni>DLUŽNÍK</druhRoleVRizeni>
    <nazevOsoby>CBS s.r.o.</nazevOsoby>
    <druhOsoby>P</druhOsoby>
    <ic>25165488</ic>
  </osoba>
</tns:udalost>
\--

A o chvíli později přide další událost, která se liží //pouze v ID události//!

/--code xml .[brush:]
<tns:udalost>
  <info cas="2008-02-18 00:00:00.0" id="7863" oddil="" poradi="-1" typ="1" typ_text="Změna osoby"/>
  <idOsobyPuvodce>KSJICCB</idOsobyPuvodce>
  <osoba>
    <idOsoby>CBS S.R.O25165488  1</idOsoby>
    <druhRoleVRizeni>DLUŽNÍK</druhRoleVRizeni>
    <nazevOsoby>CBS s.r.o.</nazevOsoby>
    <druhOsoby>P</druhOsoby>
    <ic>25165488</ic>
  </osoba>
</tns:udalost>
\--

Událost je tedy úplně zbytečná. Stejné je to ovšem i s jinými událostmi - např. pro adresu.
A aby toho nebylo dost, tak takováto zbytečná událost se v jednom spise může objevit klidně třeba pětkrát.

Následně k tomu přistupují lahůdky typu "Mylný zápis", kdy zpracujete nějakou událost,
a následně přijde tato, která vám říká, že ta předchozí byla chybná a soudce ji zrušil.
Co kdyby raději události týkající se onoho mylného zápisu vyřadili a informace 
o mylných zápisech by byly zpracované volitelně? Kdepak, pro CCA moc složité.

//"Kompletní seznam událostí k 1.7.2008":isir_typy_akci.texy//



Nesmysl druhý: nicneříkající události
======================================

Velká spousta (ne-li většina) události nenesou jakoukoliv použitelnou informaci. Jako příklad vezměme třeba tuto:

/--code xml .[brush:]
<tns:udalost ... >
  <info cas="2008-02-18 00:00:00.0" id="7865" oddil="A" poradi="2" typ="23" typ_text="Návrh - přílohy"/>
  <idOsobyPuvodce>KSJICCB</idOsobyPuvodce>
  <vec> <druhStavRizeni>NEVYRIZENA</druhStavRizeni> </vec>
</tns:udalost>
\--

Ta nám říká, že na budějovickém krajském soudu se objevila příloha k návrhu.
Nic víc a žádné další informace se již ve webové službě neobjeví. //K čemu je taková událost?//

Moje naprosto nejoblíbenější událost je typ "Jiné":

/--code xml .[brush:]
<tns:udalost ... >
  <info cas="2008-04-04 12:14:48.0" id="29563" oddil="P19" poradi="2" typ="239" typ_text="Jiné"/>
  <idOsobyPuvodce>KSJICCB</idOsobyPuvodce>
  <vec> <druhStavRizeni>KONKURS</druhStavRizeni> </vec>
</tns:udalost>
\--

Zde opravdu netuším, co tím chtěl básník říci. Pokud by se vám zdálo, že jde o tu položku KONKURS, tak nikoliv - ta již je ve spisu od přiřazení správce konkursu.

Zde si můžete prohlédnout "typický obsah spisu Insolvenčního rejstříku":isir_spis.htm (zde spis `INS 116~2008`).
 Další takovéto dokumenty dám zájemcům k dispozici.


/--comment
Nesmysl třetí: logika a dekompozice objektů
============================================

Další perlou z dílny CCA je zcela nepochopitelná dekompozice entit (objektů).

Už i děti na střední škole v kurzu Paskalu pochopí,
že používat pro reprezentaci úplně jiných objektů modelovaného problému
tu samou datovou strukturu a jejím jednotlivým položkám přiřadit pokaždé jiný význam je holý nesmysl.

Ve firmě CCA ale mají zato, že Osoba a Firma je v podstatě to samé,
a tak se stane, že příjmenní fyzické osoby jde do stejné kolonky jako název firmy.
Velmi inteligentní. Nechápu tedy, proč podle stejné logiky také nedali IČ do kolonky pro rodné číslo.

Tím ovšem hlouposti v návrhu u osob a adres nekončí.
Pokud byste si tipnuli, že existují dva druhy osob, tedy fyzická osoba a právnická osoba,
tak v CCA znají ještě třetí druh, a to je `"SPRÁV_INS"`. Ano - správce konkurzu nejspíš nemůže být 
ani právnická, ani fyzická osoba, a proto je třeba mu zavést zcela nový druh, i když používá
naprosto stejné kolonky jako fyzická osoba, a lze jej odlišit podle role ve spisu.

A aby toho nebylo málo, tak správce používá i zvláštní druh adresy, tedy `"SÍDLO ORG."`,
ačkoliv ta je jinak stejná jako jakákoliv jiná adresa, a tedy by stačilo přiřadit již existující druh `"SÍDLO FY"`.

Když už jsme u adres: Fyzické osoby mohou také mít sídlo firmy, a firmy mohou mít trvalou adresu -
viz událost č. 2603 ve spisu `INS 112/2008` a událost č. 2617 ve spisu `INS 97/2008`.

Telefon je potom buď součástí adresy v elementu `<telefon>`,
a nebo jako speciální druh adresy s číslem v elementu `<text_adresy>`.

Třešničkou buďiž fakt, že Česká Republika je v Insolvenčním rejstříku zastoupena patvarem Vladimíra Železného, "Česko".
\--



Nesmysl třetí: chaos v datech
===============================

Kdybyste programovali informační systém s identifikací osob podle rodného čísla,
nejspíše byste vybrali nějakou formu jeho reprezentace a následně zajistili,
všechna uložená rodná čísla měla stejný tvar.

Ne tak ve webové službě Insolvenční rejstřík - zde je v rodných číslech jedno,
je-li s lomítkem, bez lomítka, nebo není uvedené vůbec.

Říkáte si, "jak může chybět rodné číslo? Jak potom identifikuji osobu?"
Odpověď zní: Nijak! Pokud totiž dlužník podává žádost o insolvenční řízeni,
může požádat o skrytí svých osobních údajů, tedy rodného čísla i data narození,
a vy jej tedy můžete identifikovat jen podle jména, příjmení a adresy.

Adresu vyplňuje opět soudce, takže bydlištěm Františka Dlužníka může být
jednou `Ostrava-hrabůvka`, jindy "Ostrava - Hrabůvka", a jindy zase "Ostrava Hrabůvka";
no a když se soudce přepíše, tak to může být klidně i "Ostrava Harbůvka".
Proč ne, když máme událost "Mylný zápis"...


Suma sumárum
============

Když to shrnu:
Chápu, že u komplexního informačního systému, jako je ISIR, 
je obtížné reflektovat často se měnící požadavky zadavatele často s nereálnými termíny dokončení,
a webová služba zpřístupňující vybrané údaje pak podle toho může vypadat.

Je však mnoho věcí, od maličkostí po zcela zásadní, které firma CCA Group provést mohla, ale neprovedla.
Jedná se o typickou ukázku nezdravosti státních zakázek:

* Zadavateli (ministerstvo spravedlnosti) je jedno, jak kvalitní služba je, hlavně když je principiálně vůbec možné, aby byl s její pomocí splněn požadavek zákona.
* Zhotoviteli (CCA Group) je jedno, jak kvalitní služba je, jen když to bude stačit zadavateli.
* Programátoři, kteří musí tuto službu následně používat, mohou remcat, jak chtějí, ale dokud nebude zhotovitel nějakým způsobem motivován k tomu, aby byla webová služba kvalitní, do té doby mají smůlu.


